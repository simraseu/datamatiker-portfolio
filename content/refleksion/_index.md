---
title: "Samlet Refleksion"
weight: 6
description: "Semesteret i perspektiv: Kolbs læringscirkel og min fremtid som arkitekt"
---

# Samlet Refleksion: Fra Studerende til Arkitekt

Ved start samt undervejs i projektet, satte jeg mig et mål om at agere "Specialiseret Konsulent" i projektet *The Way of Coherence*. Nu, ved vejs ende, er det tid til at evaluere denne strategi.

For at strukturere min evaluering anvender jeg **Kolbs Læringscirkel**[^1]. Modellen hjælper mig med at omsætte semesterets konkrete oplevelser til varig professionel læring.

---

## 1. Konkret Oplevelse (Hvad skete der?)
**Rollen som enspænder i teamet**
Jeg valgte bevidst at afgrænse mig fra Frontend/UI-arbejdet for at dykke ned i mine to specialiseringer: *Database* og *Data Science*. Dette betød, at jeg arbejdede isoleret fra resten af teamet i længere perioder.

Undervejs i projektet oplevede vi et **frafald af et teammedlem**. I et traditionelt, tæt koblet samarbejde kunne dette have været fatalt for fremdriften. Men på grund af min specialist-tilgang, hvor jeg leverede afgrænsede moduler (PoC’s) og API-kontrakter, kunne jeg fortsætte mit arbejde upåvirket. Min leverance var ikke afhængig af de andres daglige commits, og omvendt.

## 2. Refleksiv Observation (Hvad tænkte jeg om det?)
**Fordybelse vs. Kommunikation**
Jeg observerede hurtigt, at specialist-rollen er et tveægget sværd.

* **På den positive side:** Jeg trivedes stort med muligheden for *Deep Work*. Jeg foretrækker personligt at arbejde alene, grave mig ned i dokumentation og opbygge en udtømmende viden om specifikke emner (som PostgreSQLs indeksering eller GDPR-jura). Det gav mig en faglig tilfredsstillelse, jeg sjældent finder i bred "full-stack" udvikling.
* **På den udfordrende side:** Kommunikationskløften voksede. Når jeg talte om "JSONB performance" og "Hashing-salts", og teamet talte om "AI-prompts", talte vi til tider forbi hinanden.

Min refleksion er, at denne "silo-dannelse" var nødvendig for at nå den faglige dybde, jeg ønskede, men den kræver en ekstra indsats i formidlingen, som jeg skal være opmærksom på fremadrettet.

## 3. Abstrakt Begrebsliggørelse (Hvad har jeg lært?)
**Identiteten skifter: Fra Udvikler til Arkitekt**
Gennem semesteret har jeg formuleret en ny forståelse af min egen profil. Jeg har indset, at jeg motiveres mere af **Design & Strategi** end af selve implementeringen.

Jeg fandt den største værdi i processen med:
1.  Research og validering
2.  At lægge en slagplan ("Master Plan")
3.  At argumentere fagligt for arkitekturen (f.eks. *Unified Monolith*)

At skrive koden var nødvendigt for at bevise teorien, men det var **arkitekturen**, der var det egentlige produkt. Jeg foretrækker at være den, der tegner stregerne og definerer "hvorfor", frem for den, der skal vedligeholde koden de næste to år.

Denne erkendelse er central for min karriere: Jeg er ikke "bare" programmør; jeg er en spirende **Solution Architect**.

## 4. Aktiv Eksperimentering (Hvad nu?)
**Næste skridt: Integration**
Hvis projektet skulle fortsætte i morgen, ville mit fokus skifte fra *produktion* til *integration*.
Min rolle ville være at facilitere mødet, hvor vi samler trådene:
*"Her er database-strategien, her er analytics-modellen – nu skal vi flette det ind i jeres frontend."*

Jeg tager denne læring med mig videre til næste semester og mit kommende arbejdsliv. Jeg ved nu, at jeg skal søge roller, hvor fordybelse og arkitekturbeslutninger vægtes højt, og hvor jeg kan bidrage med evidensbaserede løsninger og fortolkning, samt hvordan det kan tænkes ind i et overordende projekt. 

---

## Konklusion på Semesteret

4. semester har været en succesfuld transformation.

Jeg har opfyldt uddannelsens læringsmål om at **"selvstændigt sætte sig ind i nye emner"** og **"vurdere problemstillinger"**. Ved at anvende min "Triangulerings-metode" (fra *Vidensrejsen*) har jeg bevist, at jeg kan navigere i komplekse teknologier uden at miste overblikket.

Jeg forlader semesteret med en klar profil: En backend-specialist med arkitekt-drømme, der ved, at data er "radioaktivt affald", indtil det designes til at være guld.

---
## Referencer

[^1]: Kolb, D. A. (1984). "Experiential Learning: Experience as the Source of Learning and Development". Prentice-Hall.